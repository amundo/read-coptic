ⲛⲉ-ⲟⲩⲛ̅-ⲟⲩⲁ ϩⲛ̅ ⲕⲏⲙⲉ ⲉ-ⲟⲩⲛ̅ⲧⲁϥ ⲙ̅ⲙⲁⲩ ⲛ̅ ⲟⲩϣⲏⲣⲉ ⲉϥⲥⲏϭ. ⲁⲩⲱ ⲁϥⲉⲓⲛⲉ ⲙ̅ⲙⲟϥ, ⲁϥⲕⲁⲁϥ ϩⲛ̅ ⲧⲣⲓ ⲛ̅ ⲁⲡⲁ ⲙⲁⲕⲁⲣⲓⲟⲥ, ⲁⲩⲱ ⲁϥⲕⲁⲁϥ ⲉϥⲣⲓⲙⲉ ϩⲁϩⲧⲙ̅ ⲡⲣⲟ, ⲁϥⲃⲱⲕ ⲉ ⲡⲟⲩⲉ. ⲡϩⲗ̅ⲗⲟ ⲇⲉ ⲁϥϭⲱϣⲧ̅ ⲉⲃⲟⲗ, ⲁϥⲛⲁⲩ ⲉ ⲡⲕⲟⲩⲓ ⲛ̅ ϣⲏⲣⲉ ⲉϥⲣⲓⲙⲉ, ⲁⲩⲱ ⲡⲉϫⲁϥ ⲛⲁϥ ϫⲉ, "ⲛⲓⲙ ⲡⲉⲛⲧⲁϥⲛ̅ⲧⲕ̅ ⲉ ⲡⲉⲓⲙⲁ?" ⲛ̅ⲧⲟϥ ⲇⲉ ⲡⲉϫⲁϥ ϫⲉ, "ⲡⲁⲉⲓⲱⲧ ⲡⲉ. ⲁϥⲛ̅ⲧ, ⲁϥⲛⲟϫⲧ̅ ⲉⲃⲟⲗ, ⲁϥⲃⲱⲕ." ⲡⲉϫⲉ-ⲡϩⲗ̅ⲗⲟ ⲛⲁϥ ϫⲉ, "ⲧⲱⲟⲩⲛⲅ̅ ⲛ̅ⲅⲡⲱⲧ ⲛ̅ⲅⲧⲁϩⲟϥ." ⲁⲩⲱ ⲛ̅ ⲧⲉⲩⲛⲟⲩ ⲁϥⲟⲩϫⲁⲓ, ⲁϥⲧⲱⲟⲩⲛ, ⲁϥⲧⲁϩⲉ-ⲡⲉϥⲉⲓⲱⲧ, ⲁⲩⲱ ⲛ̅ ⲧⲉⲓϩⲉ ⲁⲩⲃⲱⲕ ⲉ ⲡⲉⲩⲏⲓ ⲉⲩⲣⲁϣⲉ.
